---
{"dg-publish":true,"permalink":"/1/"}
---

## כניסה ראשונית
כניסה ראשונית לבלנדר יכולה להיות מאוד מפחידה למתחילים- 
{ #smn0ji}

- מה כל חלון עושה?
- מאיפה אני אמור\ה להתחיל?
- אולי אני אוותר? זה נראה יותר מדי

השאלות האלו יעלו לכל אחד בראש אפילו כשמתחילים ללמוד בקבוצה, בלנדר היא לא תוכנה קלה ללמידה, אבל היא תוכנה מצויינת לדעת!.

המדריך משתמש בקיצורי דרך עם המקשים בצורה היותר תעשייתית, נוכל לשנות את סוג הקיצורים שאנו רוצים להשתמש בהם בתוך התוכנה אם נלך ל: Edit> preferences > keymap ובקובייה למעלה נשנה מ- Blender ל- Industry Compatible

![Pasted image 20240411163800.png](/img/user/%D7%AA%D7%9E%D7%95%D7%A0%D7%95%D7%AA/Pasted%20image%2020240411163800.png)


הזזה ויצירה\ מחיקה של חלונות זה מאוד אפשרי בבלנדר, אפשר ליצור כמה חלונות שרק רוצים ולשנות איזה סוג יהיה כל חלון שונה בשביל יעילות ונוחות המשתמש.

- כדי להוסיף חלון, נגרור את העכבר לקצה חלון קיים, שם יהיה לנו סממן של פלוס שאותו נוכל לגרור וממנו ליצור חלון חדש, החלון החדש יהיה העתק של החלון שבו השתמשתם, ואפשר לשנות את סוג החלון בצורה חופשית.
- כדי למחוק חלון קיים שאין לנו שימוש בו, נגרור את העכבר לקצה החלון שאותו אנחנו רוצים לשמר, ונגרור אותו על גבי החלון שאנחנו רוצים למחוק, כמעט כמו יצירת חלון חדש, רק שפה אנחנו מורידים את הלא רצוי.



## תזוזה במרחב

יש כמה מקשים בסיסיים מאוד וחשובים שאותם חייבים לזכור תמיד, כל מקש נותן שליטה שונה על האובייקט שאנחנו עורכים.

##### מקש Q - בחירה באובייקטים
איתו נוכל לבחור אובייקטים מבלי לשנות את המיקום, סיבוב והגודל שלהם.
אם נחלץ על המקש כמה פעמים, נראה שיש לו כמה מצבים:
- מצב בחירה יחידה
- מצב בחירה בתוך ריבוע
- מצב בחירה בתוך עיגול
- מצב בחירה בתוך לאסו
המצב בו הכי נרצה להיות הוא מצב הבחירה בתוך ריבוע, הוא הכי נוח ושימושי מכולם.


##### מקש W- כלי ההזזה
כאשר אנחנו משתמשים בכלי ההזזה, נוכל לשנות את המיקום של האובייקט או של חלק ממנו בכך שלנלחץ ונזיז את אחד מהחיצים הצבעוניים, כל חץ מסמל ציר שונה שבו האובייקט נמצא בו בעולם:
- חץ כחול - מסמל את ציר ה Z של האובייקט
- חץ ירוק - מסמל את ציר ה Y של האובייקט
- חץ אדום - מסמל את ציר ה X של האובייקט

נוכל גם להזיז בצורה חופשית את האובייקט על כל הצירים ביחד אם נלחץ על האמצע העגול של הצירים.


##### מקש E - כלי הסיבוב
כלי זה נותן לנו את האפשרות לשנות את הסיבוב של האובייקט או חלק ממנו עם הציר בו אנחנו נשתמש, במקום חיצים, יש לנו קווים שעוברים מסביב לאובייקט ואותם אפשר לתפוס ולהשתמש בהם כדי לשנות את הסיבוב של האובייקט.
נוכל לסובב את האובייקט על כל הצירים בחופשיות אם נתפוס את החלק הפנימי של העיגול מבלי לגעת בקווים של כל ציר.


##### מקש R - כלי הגודל
כלי זה נותן לנו לשנות את גודל האובייקט, בדיוק כמו עם הכלים הקודמים, נשתמש בצירים השונים בכדי לשנות את גודל האובייקט על פי הציר המתאים, נשתמש בעיגול הלבן מסביב לצירים כדי לשנות את גודל האובייקט בצורה אחידה על כל הצירים.